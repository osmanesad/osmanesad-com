<!DOCTYPE html>
<html lang="tr">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Cinnet</title>
  <meta name="description" content="Cinnet üzerine kısa bir deneme." />
</head>
<body>
  <article class="post">
    <header>
      <h1>Cinnet</h1>
      <time datetime="2026-02-04">4 Şubat 2026</time>
    </header>
    <p>Cinnet</p>

    <p>Bir cinnete bakar mı tüm olacak olanlar? Cinnetten önce planlar mıyız, düşünür müyüz? Cinnet sadece harekete geçmek için bir bahane mi olur? Cinneti böyle çok çılgınca, tehlikeli bir şey olarak düşünme. Basit hani bizi eyleme geçiren o basit anlar ve kararlar vardır ya işte öyle bir şey.</p>

    <p>Sanki kendimizi bir kanalın içinde buluruz. Bu kanal sanat akan, iş akan, sessizlik, güç, varlık ve yaratıcılığın aktığı bir kanal. Bu kanala hepimiz farklı gireriz. Bazen bir öfkeyle, bazen bir uykuyla bazen bir kahve veya bir içkinin etkisiyle. Hatırladın mı o anlarını. Verdiğin, geliştirdiğin o kararları.</p>

    <p>İşte o anlardan, o kararlardan birini yaşıyorum. Bazı zamanlar ve günler hatta saatler bu kararı ve beraberinde doğan nedenleri tetikledi işte. Karar vermek, seçmek, uygulamak zaman alıyor.</p>

    <p>“Zaman dur bekle biraz! -Tamamda ne zamana kadar?”</p>

    <p>Zamanın tekrar ettiği ama birebir aynı değil, sanki bir şeyler benzer ama tamamen değil. Dejavu gibi sanki daha önce de yaşanmış gibi hissettiğimiz ama aslında sistemde bir şeylerin değiştiği, farklı olduğu zaman tekrar eder gibi. Bir döngü gibi.</p>

    <p>Duvardaki saatte dönmez mi? Döngüde değil mi? Aynı hattı tekrar tekrar tekrar…Duvarda akıp giden zaman karşısında biz canlılar aynı odanın içinde dönüp dursak onun kadar aynı kalamıyoruz. Ne olursa olsun ne yaşarsak yaşayalım değişim kaçınılmaz. Bir şey daha kaçınılmaz, belki zamandan önce belki sonra.</p>

    <p>Hani derler ya yanlış saat bile günde iki defa doğru gösterir. Durmuş bile olsa. Karşısında biz eriyip gideriz, kül oluruz, toprak oluruz, yok olur karışırız atomlara, zerrelere. Sonra hayat buluruz başka canlarda, başka saatlerde ve zamanlarda. Biter mi? Bittik mi? Döngü son buldu mu?</p>

    <p>Bir cinnet insana neler yaptırıyor. Bir şey öğrenmek, bir şey kanıtlamak değil sadece yazmak, konuşmak, düşünmek, düşündürmek, kararlarını tetiklemek, seni harekete geçirecek neden olmak. Sende var olmak. Yok olmadan, kül veya toprak olmadan. Yanında olmadan, dokunmadan ama düşüncelerinde olmak sana orada dokunmak ve ulaşmak için.</p>

    <p>Çok fazla anlam ve çabaya gerek yok. Bir tebessüm, bir sözde yeter. Sevmek için, yaratmak için, yok etmek için.</p>

    <p>“Başlangıcı olan her şeyin bir sonu vardır Neo.”</p>

    <p>Esenlikle kal.</p>


  </article>
</body>
</html>
